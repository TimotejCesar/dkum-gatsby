---
templateKey: faq-page
title: FAQ
header: Pogosto zastavljena vprašanja
qa:
  - answer: "V DKUM se prijavite z\_<a href=\"http://rcum.um.si/programska-oprema/studenti/Strani/Upravljanje-identitet.aspx\">digitalno identiteto UM</a>, sledite navodilom na omenjeni povezavi."
    question: Pozabil/a sem geslo za prijavo v AIPS.
  - answer: >-
      UDK dobite samo v knjižnici vaše fakultete. Na spletnih straneh vaše
      fakultete oz. knjižnice preverite, kdaj so uradne ure in katere podatke je
      potrebno dostaviti za dodelitev UDK vrstilca.
    question: Kako pridobim UDK za svoje zaključno delo?
  - answer: "Navodila so vgrajena v DKUM. Poleg napotkov na samih straneh za oddajo je na večini strani dosegljiva ikona\_![Pomoč](Datoteke_za_DKUM%20-%20FAQ/vprasaj.gif), ki v novem oknu odpre besedilo s pomočjo. Ikona je skrajno desno od glavnega naslova strani ali pri drugih elementih na strani. Pomoč se odpre v pojavnem oknu (angl. \"pop-up\"), kar nekateri brskalniki ali dodatna programska oprema blokirajo. Za domeno DKUM poskrbite, da se takšna okna lahko odprejo."
    question: Kje so navodila za oddaje zaključnega dela?
  - answer: >-
      Po oddaji zaključnega dela v DKUM morate le-to oddati tudi v tiskani
      obliki. Tiskano obliko oddate na referatu vaše fakultete skupaj z vsemi
      potrebnimi obrazci. Ob oddaji tiskane verzije se zaključno delo zaklene.
      Preden se delo objavi, se ga obdela v referatu, nato pa še v knjižnici
      fakultete. Oboje lahko traja nekaj časa, še posebej v jesenskih mesecih,
      ko je produkcija zaključnih del največja. Do objave vašega dela v DKUM
      lahko preteče tudi več mesecev.
    question: Moje zaključno delo še vedno ni objavljeno. Je kaj narobe?
  - answer: >-
      Trajen umik zaključnega dela ni mogoč. Dosežete lahko začasen umik, kar
      lahko zahteva podjetje zaradi zagotavljanja konkurenčne prednosti, varstva
      industrijske lastnine ali tajnosti podatkov naročnika. Začasen umik je
      mogoč za največ 3 leta. Glede umika se pozanimajte na referatu vaše
      fakultete. Od 1.10.2011 dalje to ureja nova izjava o istovetnosti, ki jo
      študentje dobijo ob oddaji zaključnega dela v DKUM.
    question: Kako dosežem umik mojega zaključnega dela iz DKUM?
  - answer: >-
      Če zaključno delo še ni objavljeno, potem se oglasite v referatu
      fakultete, da se zaključno delo začasno odklene. Če je zaključno delo že
      objavljeno ali je od zagovora preteklo več kot 30 dni, potem popravki niso
      več možni.
    question: >-
      V moji oddani datoteki zaključnega dela je napaka. Datoteko želim
      zamenjati, vendar je urejanje zapisa v DKUM onemogočeno.
  - answer: >-
      Izdelava poročila lahko traja nekaj minut. Čas izdelave je med drugim
      odvisen tudi od velikosti datoteke in trenutne zasedenosti detektorja.
      Status izdelave poročila preverite na strani, kjer ste poročilo zahtevali.
      Po izdelavi vi in mentor prejmeta obvestilo po e-pošti. Če poročilo ni
      izdelano v treh urah, potem je verjetno prišlo do napake, zato problem
      javite na podporo DKUM.
    question: Kako dolgo traja izdelava poročila detektorja podobnih vsebin?
  - answer: >-
      Če po izdelavi poročila zamenjate ali zbrišete oddano datoteko PDF, potem
      obstoječe poročilo ni več veljavno in se samodejno zbriše. Če ste oddali
      novo datoteko, potem ponovno sprožite izdelano poročila. Poročilo se
      zbriše tudi po objavi zaključenga dela.
    question: >-
      Povezava za ogled poročila detektorja podobnih vsebin izpiše, da poročilo
      ni več dosegljivo!
  - answer: "Takšen odstotek ne obstaja. Odstotek pove samo, koliko besedila nekega dela je podobnega z besedilom drugega dela. Poglejmo si nekaj primerov, zakaj takšnega odstotka ni mogoče določiti:\r\n\r\n*   recimo, da imamo dokument, ki ima 10% podobnost z drugim. Če naš dokument zajema 20 strani, potem sta podobni največ dve strani. Če naš dokument zajema 200 strani, potem je podobnih kar 20 strani. V drugem primeru je precej bolj verjetno, da bi lahko šlo za plagiat kot v prvem primeru, čeprav je odstotek enak;\r\n*   recimo, da naše delo zajema 100 strani popolnoma izvirnega besedila, v katerem izjavimo, da je slavna enačba E=mc<sup>2</sup> naše delo. Odstotek podobnosti je skoraj 0%, ampak gre za krajo ideje, kar je plagiat. Na drugi strani lahko imamo delo npr. s področja prava, kjer komentiramo določen zakon. Dokument je lahko 50% podoben, a ne gre za plagiat (če je pravilno citiran);\r\n*   pomembno je tudi, kako so podobnosti porazdeljene. Delo z 10% podrobnostjo lahko ima to podobnost v nekaj nepovezanih povedih, ki so na različnih lokacijah v dokumentu ali pa gre za en sam odsek besedila na eni lokaciji. V drugem primeru je večja verjetnost za plagiat (ali manjkajoči citat), čeprav je odstotek enak.\r\n\r\nOdstotek podobnosti je le vrednost, namenjena urejanju seznama podobnih del po podobnosti, da so najbolj podobna dela na vrhu seznama. Presoja, ali gre za plagiat ali ne, je še vedno na strani ljudi, npr. študenta in mentorja. Detektor zato omogoča interaktivni vpogled v poročilo, kjer lahko za najbolj podobne dokumente hitro in enostavno preverite, katere so podobne vsebine in kako so porazdeljene. Na podlagi tega se lahko odločite, ali gre morda za naključne podobnosti, manjkajoči citat ali pa gre za besedilo, zaradi katerega bi lahko prišlo do obtožb o plagiatorstvu."
    question: >-
      Detektor podobnih vsebin izpisuje odstotke podobnosti. Za katere odstotke
      se smatra, da je delo plagiat?
  - answer: >-
      Na e-pošto se odgovarja v času delovnih dni med 8. in 14. uro. Med vikendi
      in prazniki se na e-pošto ne odgovarja.
    question: >-
      Na DKUM-ov naslov e-pošte sem poslal/a vprašanje, kako hitro lahko
      pričakujem odziv?
---

